<!DOCTYPE html>
<html lang="uk">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" type="text/css" href="./src/styles.css" />
    <title>Одкровення з Парижу</title>
  </head>
  <body>
    <div class="container plot-cover">
      <a class="back-to-main-link" href="./index.html"> &#8656; Назад</a>
      <h1 class="plot-headline">Париж, 25.04.2022</h1>
      <h4 class="plot-name">Письменниця, яка вперше закохалася в місто</h4>
      <p class="text-plot">
        Париж став моїм першим коханням.
        <br />
        Можливо, тому, що саме сюди я приїхала вперше — без друзів, без
        знайомих, абсолютно сама. Пам’ятаю, як, вийшовши з вокзалу, я відчула,
        як перехопило подих.
        <br />
        Це було моє перше місто, про яке люди мали настільки контрастні думки.
        Хтось казав, що це найкрасивіше місто у світі. Хтось — що найбрудніше.
        Інші — просто мріяли про нього.
        <br />
        Після перегляду "Емілі в Парижі" мені теж захотілося приїхати сюди. Я
        розуміла, що фільм — це лише вигадка. Але все ж вірила, що місто
        сповнене творчості та натхнення.
        <br />
        І знаєш, Париж справді вдихнув у мене нове життя. <br />
        Я бродила вуличками. Фотографувала будівлі, природу, людей. Куштувала
        смачну їжу. І, що найголовніше, вперше почала пізнавати себе.
        <br />
        Коли я вирушила до Парижа, в Україні вже три місяці тривала війна. І за
        кордоном я не могла просто жити. Я почувалася винною за те, що я жива. Я
        навіть написала вірш, де сказала: <br />
        <i>«Усі ми винні, що живі».</i> <br />
        Але коли я опинилася у світі, де була лише маленькою краплею серед
        потоку незнайомців, я нарешті змогла дозволити собі бути собою! Там, де
        мене ніхто не знав, мені більше не треба було прикидатися!<br />
        І от, стоячи біля Лувру, дивлячись на цю неймовірну красу, я раптом
        усвідомила — я закохалася. Адже справжнє кохання, воно таке - ти
        закохуєшся не в красу, ти закохуєшся в себе поруч з кимось чи чимось!<br />
        Я закохалася в Париж. Він завжди вважався містом закоханих парочок. Але
        для мене:<br />
        <i>"Париж — це місто закоханих у саме місто." </i><br />
        Якщо ти вмієш дивитися серцем, ти не помічаєш сміття. Ти бачиш красу,
        яку люди створювали століттями. Ти бачиш мрію, втілену в камені й
        квітах. Я така щаслива, що моя перша зустріч із Парижем була саме
        наодинці. Я так поспішала побачити все, що нам'яла собі мозоля прямо на
        ступні, але це мене не зупинило.<br />
        Париж вартий болю. <br />
        Париж вартий страждань.<br />
        Він відкрив у мені те, що я так довго ховала від себе. Він почав мої
        перші метаморфози. Він витягнув на світло мої найпотаємніші бажання й
        мрії. І, разом із ситуацією на моїй Батьківщині, змусив мене нарешті
        рухатися в напрямку своїх справжніх бажань. Бо коли як не зараз?!
        <br />І досі, хоч я побувала у багатьох містах, до яких із радістю б
        повернулася, Париж залишається моїм першим коханням. І, напевно,
        залишиться назавжди. Він дійсно допоміг мені стати кращою версією себе.
        Не всім так щастить із першим коханням.<br />
        <i>Paris, tu me manques...</i>
      </p>

      <h4 class="plot-name">
        Одкровення 1: Краса врятує світ, а Париж – це місто спасіння!
      </h4>

      <p class="text-plot">
        Париж — це місто краси. І справа не лише у брендах або модних показах.
        Кожне деревце, кожна квітка, кожна будівля тут ніби спеціально створені
        для того, щоб підкреслити витонченість простору. <br />
        <i>Сена — моя нитка через Париж</i> <br />
        Сена стала моїм безкоштовним гідом. Вона проходить через усі визначні
        місця, вказуючи дорогу тим, хто заблукав у місті або у собі. Я йшла її
        берегами, зупинялася на перекус, тримала в руках пляшечку паризького
        пива La Parisienne та їла картоплю фрі біля Ейфелевої вежі. Вона ніби
        твій безкоштовний гід у Парижі. Звичайно, не безкоштовний, якщо ти хочеш
        замовити круїз. Але якщо ти такий же завзятий піший мандрівник як я чи
        якщо раптово у тебе немає мережі – не лякайся і просто йди за рікою. Ще
        берега Сени – це тихий та затишний причал, де ти завжди можеш зупинитися
        для перпочинку з пляшечкою пива чи келихом вина. Тільки уявіть! Ви
        можете купити пиво і якісь снеки у магазині, або скористатися послугами
        одного вуличного бару.<br />
        <i>Архітектура, що дихає історією</i> <br />
        Всі парки, сади, садиби, конструкції Парижу справляють враження
        невимушеної спланованості. Коли ти сидиш у парку та дивишся на всі ці
        красоти, ти знаходиш гармонію. Це ніби ноктюрн Шопена в до-дієзі, що
        грає в твоїй голові. <br />
        Так, для Парижан це, напевно, вже буденність, але для мене це справжнія
        магія простору. <br />
        Я завжди скептично ставилася до архітектури: що може бути особливого в
        храмах, мостах чи вежах? Але Париж зруйнував мої упередження.
        <br />
        Собор Паризької Богоматері, Мерія, Вежа Сан-Жермен, Лувр, Базиліка
        Сакре-Кьор, Ейфелева вежа… <br />
        Їх краса вражає тисячократно більше наживо, ніж на будь-якій фотографії.
        Кожна брила, кожне віконечко чи двері не порушують природу, а ніби
        майстерно доповнюють її. І навіть якщо у вас немає грошей, щоб відвідати
        верхівку Ейфелевої вежі чи побачити Лувр з середини, не переживайте,
        вони не менш захоплюючі ззовні.<br />
        <i>Два особливих відкриття: Ейфелева вежа та Базиліка Сакре-Кьор</i>
        <br />
        <i>Ейфелева вежа</i><br />
        Спочатку я думала: що може бути особливого у залізній конструкції?<br />
        Спойлер: Я БУЛА НЕ ПРАВА! <br />
        Коли я побачила її на власні очі, мене буквально ніби блискавкою
        вразило: її велич, грація і те, як вона світиться вночі, ніби мільйони
        світлячків знаходять свою ночівлю на цій диво-споруді.<br />
        <i>Це не можливо розповісти – це треба відчути!</i> <br />
        Париж, захід сонця,La Parisienne, Сена, мерехтіння La Tour Eiffel — це
        картина, яку я залишу в серці назавжди. <br />
        <i>Базиліка Сакре-Кьор</i><br />
        Ранок другого дня почався з підйому до базиліки. Так, це було важко,
        особливо з мозолем на ступні, але краєвид того вартий. <br />
        Відчуття,коли ти бачиш Париж у вранішній димці — неможливо передати
        словами.<br />
        Особливо, коли вчора ти лише ходив тими вуличками, бачив знизу всю ту
        велич, а зараз ти над нею возвеличуєшся. І навіть з чашечкою дешевої
        кави та простим хот-догом, ти здатен відчути себе володарем всього
        світу.<br />
        Базиліка,насправді, не тільки ззовні прекрасна, але й всередині. Тому
        відвідування її – це НЕОБХІДНІСТЬ! (примітка: можна скористатися
        фунікулером, а не тупити як я!)
      </p>

      <h4 class="plot-name">Одкровення 2:Смаки Парижа</h4>

      <p class="text-plot">
        Як справжній гурман, я не могла не відзначити їжу<br />
        Baguette,brioche, croque-monsieur, croissant, pan au chocolat… <br />
        Це смакова бомба. <br />І загалом, тобі навіть не обов’язково іти до
        дорогого ресторану, щоб віднайти смачну їжу. <br />
        Паризька вуличні - це просто збожеволіти можна… Млинці, вафлі з
        морозивом, макаронами та чашечка кави – і твій день стає яскравішим.
        <br />А тепер мої особисті рекомендації:<br />
        1. ресторанчик Francette на березі Сени(фантастичне місце прямо на
        річці, де почуваєшся як на кораблі, з музикою, з фантастичною кухнею,
        прекрасним сервісом та незабутнім видом.)<br />
        2. кав’ярня Saint Laurent (якщо немає грошей придбати щось з одягу та
        аксесуарів Saint Laurent, хоча б кава і ти як найбагатший представник
        Землі цієї…а якщо серйозно, то просто смачна кава біля гарного
        парку!)<br />
        3. будь-яка маленька та затишна крамничка з макаронами чи шоколадом(
        послухай, ти точно не прогадаєш, макарони та шоколад не можуть бути не
        смачними в Парижі, але якщо хочеш бути FANCY, Laduree завжди відчинено
        для тебе.) <br />
        P.S. І мій номер один - це незабутній французький хот-дог біля базиліки:
        сир, гірчиця, сосиска — проста, але ідеальна комбінація.
      </p>
      <h4 class="plot-name">Одкровення 3: Люди Парижа</h4>

      <p class="text-plot">
        Париж — це ще й люди. <br />
        • Туристи: численні, стильні, з усього світу:їх тут просто рій .<br />
        • Місцеві: трохи байдужі, але живуть своїм життям серед краси: ідуть
        додому, поспішають на роботу, зустрічаються.<br />
        • Молодь: стильна, легка, зі своїм унікальним почерком. <br />
        • Митці: художники, музиканти, вуличні актори — вони творять атмосферу
        серіалу про життя. <br />
        Так, є і тіні Парижа: безхатченки, попрошайки.<br />
        Але це все частина справжнього великого міста. І Париж залишається
        неймовірним.
      </p>

      <h4 class="plot-name">Одкровення 4:Поради для подорожі.</h4>

      <ol class="text-plot">
        <li>
          Світлі кросівки. (У Луврі та парку Тюльєрі всі доріжки з білим піском,
          тому чорне взуття стане в кращому випадку білим.)
        </li>
        <li>
          Прогноз погоди (Перевіряйте погоду зарання. В Парижі вона може бути
          примхливої.)
        </li>
        <li>
          Сонцезахисні окуляри ( Це невід’ємний аксесуар, який слугує не лише
          для захисту від ультрафіолетових променів, але й для створення
          стильного образу.)
        </li>
        <li>
          Змінний одяг для вечірніх виходів(Це щоб бути не лише на спорті для
          екскурсії, а й вийти на вечерю в якийсь невеличкий ресторанчик! Навіть
          якщо ви впевнені, що нікуди не хочете… просто не можливо собі
          відмовити поринути повністю у атмосферу вечірнього Парижу! Але якщо ви
          все ж хочете перевірити – H&M – достатньо дешевий, порівняно з іншими
          магазинами.)
        </li>
        <li>
          Влаштуйте пікнік. ( Це зекономить гроші і принесе задоволення,
          особливо на березі Сени, десь біля моста з живою музикою)
        </li>
        <li>Скуштуйте вуличну їжу.(В тисячний раз згадаю свій хот-дог!)</li>
        <li>
          Не приїздіть в неділю чи понеділок. (Для прихильників музеїв, галерей,
          тощо – це дні, коли нічого не працює)
        </li>
        <li>
          Бронюйте столик біля визначних місць зарання (Найчастіше ввечері буде
          тяжко знайти столик загалом. У моєму випадку ресторанчик біля
          Ейфелевої вежі впускав тільки по попередньому бронюванню!)
        </li>
        <li>
          Якщо вам щось терміново потрібно купити, шукайте біля вокзалів (Навіть
          в неділю можна знайти багато відкритих магазинів, які працюють о
          одинадцятій годині вечора)
        </li>
        <li>
          Користуйся метро ( Дешевий, швидкий та зручний транспортний засіб,
          яким можна дістатися майже у будь-яку точку міста)
        </li>
      </ol>
    </div>
  </body>
</html>
