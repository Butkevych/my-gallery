<!DOCTYPE html>
<html lang="uk">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" type="text/css" href="./src/styles.css" />
    <title>Одкровення з Парижу</title>
  </head>
  <body>
    <div class="container plot-cover">
      <a class="back-to-main-link" href="./index.html"> &#8656; Назад</a>
      <h1 class="plot-headline">Париж, 25.04.2022</h1>
      <h4 class="plot-name">Письменниця, яка вперше закохалася в місто</h4>
      <p class="text-plot">
        Париж став моїм першим коханням. Можливо, тому, що саме сюди я приїхала
        вперше — без друзів, без знайомих, абсолютно сама. Пам’ятаю, як,
        вийшовши з вокзалу, я відчула, як перехопило подих. Це було моє перше
        місто, про яке люди мали настільки контрастні думки. Хтось казав, що це
        найкрасивіше місто у світі. Хтось — що найбрудніше. Інші — просто мріяли
        про нього. Після перегляду "Емілі в Парижі" мені теж захотілося приїхати
        сюди. Я розуміла, що фільм — це лише вигадка. Але все ж вірила, що місто
        сповнене творчості та натхнення. І знаєш, Париж справді вдихнув у мене
        нове життя. Я бродила вуличками. Фотографувала будівлі, природу, людей.
        Куштувала смачну їжу. І, що найголовніше, вперше почала пізнавати себе.
        Коли я вирушила до Парижа, в Україні вже три місяці тривала війна. І за
        кордоном я не могла просто жити. Я почувалася винною за те, що я жива. Я
        навіть написала вірш, де сказала: «Усі ми винні, що живі». Але коли я
        опинилася у світі, де була лише маленькою краплею серед потоку
        незнайомців, я змогла дозволити собі бути собою. Там, де мене ніхто не
        знав, мені більше не треба було прикидатися. І от, стоячи біля Лувру,
        дивлячись на цю неймовірну красу, я раптом усвідомила — я закохалася. Я
        закохалася в Париж. Париж завжди вважався містом закоханих. І справді,
        там багато парочок, що гуляють разом. Але я зрозуміла: Париж — це місто
        закоханих у саме місто. Якщо ти вмієш дивитися серцем, ти не помічаєш
        сміття. Ти бачиш красу, яку люди створювали століттями. Ти бачиш мрію,
        втілену в камені й квітах. Я така щаслива, що моя перша зустріч із
        Парижем була саме наодинці. Я так поспішала побачити все, що нам'яла
        собі мозоля прямо на ступні, але це мене не зупинило. Бо Париж вартий
        болю. Париж вартий страждань. Він відкрив у мені те, що я так довго
        ховала від себе. Він почав мої перші метаморфози. Він витягнув на світло
        мої найпотаємніші бажання й мрії. І, разом із ситуацією на моїй
        Батьківщині, змусив мене нарешті рухатися в напрямку своїх справжніх
        бажань. Бо коли як не зараз?! І досі, хоч я побувала у багатьох містах,
        до яких із радістю б повернулася, Париж залишається моїм першим
        коханням. І, напевно, залишиться назавжди. Він дійсно допоміг мені стати
        кращою версією себе. Не всім так щастить із першим коханням. Paris, tu
        me manques. У Парижі я вперше стала собою. Серед шумних вулиць, аромату
        круасанів і шепоту Сени я навчилася слухати власне серце. Це було моє
        перше справжнє кохання — місто, яке змусило мене жити і мріяти
        по-новому. Париж не просто зачаровує. Він змінює.
      </p>

      <h4 class="plot-name">
        Одкровення 1: Краса врятує світ! Париж – це місто КРАСИ.
      </h4>

      <p class="text-plot">
        Париж — це місто краси. І справа не лише у брендах або модних показах.
        Кожне деревце, кожна квітка, кожна будівля тут ніби спеціально створені
        для того, щоб підкреслити витонченість простору. Сена Сена – це одна з
        візитівок цього міста. Річка протікає крізь всі найвизначніші місця.
        Вона ніби вказує тобі напрямок, ніби твій безкоштовний гід у Парижі.
        Звичайно, не безкоштовний, якщо ти хочеш замовити круїз. Але якщо ти
        такий же завзятий піший мандрівник як я чи якщо раптово у тебе немає
        мережі – не лякайся і просто йди за річкою. Ще берега Сени – це місце
        для зустрічі, перекусу чи навіть пляшечки французького вина. Насправді я
        пройшла через цей досвід. Це зекономить вам гроші і подарує незабутні
        емоції. У моєму випадку – це була картопля фрі та пляшечка паризького
        пива La Parisienne перед Ейфелевою вежею. Тільки уявіть! Ви можете
        купити пиво і якісь крекери у супермаркеті, але я особисто скористалася
        послугами одного вуличного бару. Сена – це дійсно невід’ємна частина
        паризького дозвілля і , чесно кажучи, дуже доступна. Парки Кожне
        деревце, кожна квіточка посаджені, так що вони тільки підкреслюють красу
        міста. Всі парки та сади Парижу справляють враження невимушеної
        спланованості. Коли ти сидиш у парку та дивишся на всі ці красоти, ти
        знаходиш гармонію. Це ніби ноктюрн Шопена в до-дієзі починає грати в
        твоїй голові. Парижани ж напротиріч поводяться так, ніби ніякої краси
        навколо немає. Так, для них це буденність, але я не знаю, як люди можуть
        до такого звикнути. Тут можна відвідати парки та сади біля садиб і
        навіть посидіти на травичці біля деяких. Не можу з точністю заявити, що
        абсолютно всі вони безкоштовні, але є багато у вільному доступі. Я знаю,
        що за два дні я не могла обійти всі, але ті в яких я побувала були
        безкоштовні. Обовʼязково повернуся і перевірю інші! Велич створена
        людиною Це місто зачаровує архітектурою, яка кожною брилою, кожним
        віконечком чи дверима вписується в природу. Чесно, не знаю хто планував
        Париж, але ця людина геній! Собор Паризької Богоматері, Мерія, Вежа
        Сан-Жермен, Лувр, Базиліка Сан-Кьор, Ейфелева вежа… Дійсно варті вашої
        уваги. Спочатку я була доволі упереджена щодо цього типу «Господи, що
        там може бути особливого в храмах, у вежах, у мостах, у дивних
        конструкціях, але знаєте, що напевно вперше в своєму житті, я скажу, що
        я була не права!» Це все в тисячі, в мільйони разів більш вражаюче
        наживу, ніж коли ти бачиш фотографії. Але я все ж поділюся з вами моїм
        баченням цього міста. І знову ж таки, якщо у вас немає грошей, щоб
        відвідати верхівку Ейфелевої вежі чи побачити Лувр з середини, ви можете
        мені повірити на слово, що вони не менш захоплюючі ззовні. У трійку
        лідерів по емоційному вибуху для мене входять: Базиліка Сан-Кьор та
        Ейфелева вежа. Для мене особисто вони стали магічним відкриттям!
        Базиліка Сан-Кьор Базиліку Сан-Кьор я відвідала зранку другого дня мого
        перебування у Парижі. Звичайно, це був виклик. Після цілого дня
        прогулянок Парижем я здобула собі невеличкий, але дуже неприємний
        подарунок – мозоль на ступні (тому в кінці залишу свої особисті поради,
        можливо, вони комусь стануть корисними). Базиліка ж знаходилася майже в
        тридцяти хвилинах від мого хостела, в якому я ночувала, і, чесно кажучи,
        потрібно було підійматися досить високо теж, якщо не знати про існування
        фунікулера, який я, звичайно ж, виявила дуже вчасно – після підняття
        нагору! Але знаєте що… Це вартувало того! Краєвид – неймовірний,
        базиліка – неймовірна, навіть хот-дог, який я купила по дорозі нагору
        виявився неймовірним. З висоти храму видно майже весь Париж і у ранковій
        димці він був просто фантастичним. Всі верхівки соборів та веж, ніби
        закликали відвідати їх. Коли ти після дня мандрівок приблизно знаєш, де
        і що знаходиться… Не передати словами! Сама ж Базиліка… Я уявляла її, як
        просто ще один християнський храм, але зайшовши всередину, я зрозуміла,
        що тільки люди з великою любов’ю і вірою могли побудувати щось схоже.
        Орган, вітражі, настінні малюнки, скульптури і прості сірі стіни
        створюють чудовий ансамбль. Вхід, до речі, безкоштовний, а за фунікулер
        не знаю, бо так і не скористалася ним. Ейфелева вежа. Ось і підібралися
        до найкращого прикладу моєї упередженості! Я завжди казала: «Що може
        бути такого захоплюючого у простій залізяці, ну добре не просто
        залізяці, а залізяці, яка ще й світиться вночі? У мене, наприклад, в
        рідному місті теж міст світиться вночі – гарно, звичайно, але не так,
        щоб весь світ це обговорював.» І знову ж таки помилилася! Може! З перших
        хвилин як я побачила вежу, я завмерла, бо вона величезна! Все, що в мене
        було в уявленні це мій невеличкий брелок, який мені привезла мамина
        знайома і все. Але вона не в декілька разів, а в тисячі разів більше за
        ту маленьку статуетку. Вона просто ВЕЛИЧЕЗНА! Пам’ятаєте, я казала, що
        всі дерева та квіти просто неймовірно гармонують з спорудами, так ось на
        мій погляд дераева, що поблизу цвіли ніжно бузковим кольором, підсилили
        красу вежі, надаючи їй романтичний присмак. Коли дивишся на це через
        призму камери здається, що ці два об’єкти просто створені бути разом.
        Сонячні промені заходу сонця та вежа – своєрідна паризька гармонія. Я
        хотіла звичайно подивитися на захід сонця з вежі, перевірила час заходу
        сонця, часи відвідування, але не сталося як гадалося… Споруда була
        зачинена з семи годин, хоча на сайті було написано, що працює до
        одинадцятої. Це лише маленька невдача, яка, чесно кажучи, не зруйнувала
        мого настрою. Далі в мене було бронювання в ресторанчику на Сені прямо
        перед Ейфелевою вежею о дев’ятій тридцять. Я була там трохи раніше, тому
        спочатку я підійшла до невеличкого бару, в якому придбала пляшечку
        паризького пива La Parisienne та картоплю фрі. Так я і зустріла перші
        вогні вежі. Звичайно, там можна було замовити вино чи шампанське, але я
        вирішила шампанське залишити до вечері в ресторані. Тому якщо хтось
        спитає зараз чи варто іти до Ейфелевої вежі – це стовідсоткове ТАК!
      </p>

      <h4 class="plot-name">Одкровення 2:Підказка для гурмана</h4>

      <p class="text-plot">
        Довго думала, про що розповісти наступним: про їжу чи про людей?
        Вирішила про їжу, а людей залишити на останок, бо це досить велика та
        важлива частина цього міста. Тому їжа… Як справжній прихильник смачної
        їжі, а особливо смачного хліба, хочу відзначити, що Париж чи навіть
        Франція загалом – це просто потрапляння в ціль, якщо у вас на меті
        скуштувати смачну випічку. Baguette, brioche, croque-monsieur,
        croissant, pan au chocolat… Це смакова бомба. І загалом, тобі не
        обов’язково іти до дорогого ресторану, щоб відвідати смачну їжу. Вуличні
        магазинчики та кафешки пропонують таке різноманіття смакоти, що можна
        збожеволіти… Млинці, вафлі з морозивом, макаронами та чашечка кави – і
        твій день стане яскравішим. Я харчувалася так два дні і дуже навіть
        задоволена. Хочу також зазначити три особливі місцини, які мені
        подарували незабутні спогади. Перше місце - це звичайно ресторанчик
        Francette на березі Сени перед Ейфелевою вежею. Це саме те місце, де я
        зарезервувала столик в мій перший вечір. Місце фантастичне прямо на
        річці, де почуваєшся як на кораблі, з музикою, закоханими, що чекають
        вогнів вежі, з друзями, які вирвалися на вихідні, з людьми, яким
        набридла буденність, з шукачами пригод, з фантастичною кухнею та
        прекрасним сервісом. Як тільки я ввійшла до ресторану мені допомогли
        знайти столик, порадили смаколик. Все принесли дуже швидко. Я замовила
        рожеве ігристе вино та щось на кшталт маленьких “хот-догів” зі свининою.
        Я була в захваті. Нічого особливого, але разом з тією атмосферою тобі
        більшого і не потрібно! Друга точка – це кав’ярня Saint Laurent. Для
        справжніх поціновувачів моди та загалом стильних місць – це прекрасний
        вибір. Кава - смачна і подається з візерунками, все дуже стильно,
        працівники дуже охайні та виглядають дійсно як представники цього
        бренду. Чесно, якщо немає грошей придбати щось з Saint Laurent, хоча б
        кава і ти як найбагатший представник Землі цієї…Звичайно, я шуткую! Все
        ж дрібниця, але приємно. Останній пункт тут – це крамничка з макаронами
        та шоколадом. Laduree – це одне з найпопулярніших місць, де можна
        придбати макарони, але я була в Женеві, тому вирішила відвідати іншу. Це
        місце невеличке, затишне, з доступними цінами. І там не було такого
        натовпу, як в Laduree! Я скуштувала там два макарони: з грейпфрутом та
        трояндою, а інший – з сицилійським апельсином і лимоном. Пальчики
        оближеш! Також до нашої топ трійці додається почесна згадка. Перед
        відвіданням базиліки, я зайшла до однієї з безлічі пекарень і купила там
        французький хот-дог – це просто найкраще, що я їла у житті. Він мав лише
        багато сиру, гірчицю та сосиску, але все перемішувалося у райську
        насолоду. Ніжний смак сиру разом з французькою гірчицею, яка додавала
        пікантності, та сосискою, яка не перебивала, а тільки доповнювала цей
        смак. Се моніфік!
      </p>
      <h4 class="plot-name">Одкровення 3: Вінець всього живого – це людина</h4>

      <p class="text-plot">
        Як говорять англійці, останній, але не найгірший параграф мого
        паризького досвіду – це люди! Люди – це невід’ємна частина цього
        ансамблю. Вони діляться тут на корінних жителів, туристів і приїжджих.
        Розпочну з категорії до якої я відносилася – туристи! Туристи – це
        основна маса центру Парижу. Їх просто ДУЖЕ багато! З кожного закутка
        можна почути різні мови світу, але люди найчастіше, приїжджаючі до цього
        міста, намагаються виглядати як з голочки. Дорогі бренди та підібрані
        образи… Французька столиця моди! Звичайно, потрібно вписуватися в
        місцевість. Але будьте готовими до того, що ці люди окуповують абсолютно
        всі визначні місця, вони скрізь! Місцеве населення…вони більш примхливі.
        Більшість навчилися ігнорувати присутність величезної кількості туристів
        і просто живуть своїм життям, але зустрічаються не дуже привітні, які
        втомилися від постійної уваги і спалахів камер. Вони можуть трохи
        побубоніти, але за життя в такому місці потрібно платити. До речі, я
        чула, що багато хто жалівся, що приїжджаючи до Парижу, їх не дуже
        привітно зустрічали з незнанням французької мови. Нічого не можу
        сказати, не мала такого досвіду, але моя подруга розповідала, що одного
        разу зіткнулася з такою проблемою. Особисто я де не бувала люди дуже
        привітно обслуговували мене англійською і моєю ломаною французькою. Не
        засуджуйте, будь ласка, я тільки вчуся! Молодь же, що важливо зазначити,
        дуже стильна та вільнодумна. Можна зустріти людей, що вдягнуті доволі
        просто і без напищенності, але все чудово підібрано. Цікаво, те, що у
        них завжди чисте взуття. Так, я знаю, що це не те, що варто помічати,
        але так як моє взуття після мандрівки виглядало паскудно, багато людей
        звертало на це увагу. Тут майже всі люди фешеоністи , які або знайшли
        свій стиль, або бунтівники, які шукають, або просто люди мистецтва, яким
        і так добре живеться. Цікаво, що людей мистецтва у Парижі дійсно дуже
        багато! Повсюди картини, художники, книги, вуличні музиканти… Саме ці
        люди створюють ілюзію, ніби ти одна з героїнь серіалу. Я думаю багато
        хто вже встиг подивитися Емілі в Парижі. Я відчула себе як головна
        героїня, але без роботи і прекрасної квартири в центрі міста у моєму
        випадку! Коли я була біля Собору Паризької Богоматері та на одному з
        мостів, слухаючи вуличних музикантів, я ніби поринула в паралельну
        реальність, де немає проблем, роботи, війни… Хоча б на деякий час… Ще
        один цікавий момент – це люди, що цілуються повсюди. Це те, як ти бачиш
        французів. Вільнодумність і бунтарство. Саме тому, на мою думку,
        закохані відчувають таку свободу для виявлення своїх почуттів саме у
        Парижі. Остання категорія - приїжджі люди, що просто вирішили жити тут
        через красу чи у пошуку кращої долі. У мене доволі двояке бачення цієї
        ситуації. Я впевнена, що приїжджих тут дуже багато, так ті хто працюють
        у центрі міста, у дорогих бутіках, офісах, виглядають як з обкладинок
        журналів. Тобі потрібно тримати марку, але… Існує величезне Але! Є
        багато людей, які просто хочу використати можливості великого
        туристичного міста не у найкращий спосіб! Попрошайки, грабіжники,
        шарлатани… У районі вокзалів, де, до речі, і знаходився мій хостел, я не
        відчула безпеки… Було навіть трохи моторошно повертатися до моєї кімнати
        після десятої години вечора. Я пишу це, тому що від цього нікуди не
        втекти. Завжди будуть люди, які будуть шукати легкого заробітку. Просто
        будьте обережні! Ще одна невеличка ложка дьогтю, яку не можливо оминути
        – це безхатьки. Їх теж багато. Деякі з них дуже милі. З одним чоловіком
        я навіть поділилася своїм обідом, залишивши половину для нього та його
        собачок, але не всі такі… Також багато хто жаліється, що вони мали
        великі сподівання щодо Парижу, але були розчаровані через те, що дуже
        брудно. Перш за все, брудно – так, але не так, що прямо не можна
        помічати всю красу. А стосовно запаху каналізації. Так, в деяких старих
        кварталах, де для збереження архітектури, люди не модернізували цю
        систему, запах не з найкращих, але підкреслюю НЕ ВСЮДИ! Це суперечливе
        питання! З однієї сторони я звичайно ж за збереження старовини як
        справжній поціновувач робіт багатьох митців попередніх століть, але з
        іншої сторони – я за зміни, у попередні роки люди мали багато проблем,
        пов’язаних з цим. Це не тільки неприємний запах – це можливість
        виникнення небезпечних хвороб. Для мене це під питанням! Не хочу
        завершувати мою розповідь мінорною нотою, тим більше, що це перший
        розгорнутий огляд моєї мандрівки. Хочу сказати, що Париж – це місто, не
        лише для романтичних побачень та признань у коханні. Це місто свободи,
        мистецтва, краси, смачної їжі та створення нових спогадів. В Парижі ти
        можеш відкрити себе, ти можеш побути головною героїнею фільму чи
        серіалу, ти можеш відкрити свій творчий потенціал. Якщо ти мрієш
        відвідати Париж, відкинь всі сумніви і зроби це! Моя подорож до Парижу
        закінчилася, але я впевнена, що наша історія!
      </p>

      <h4 class="plot-name">
        Одкровення 4:Поради для тих, хто хоче почуватися в Парижі
      </h4>

      <ol class="text-plot">
        <li>
          Світлі кросівки. (Якщо ви подорожуєте в теплу та сонячну погоду, я б
          порадила обрати кросівки для піших прогулянок і що може здивувати
          світлі. Поясню. У Луврі та парку Тюльєрі всі доріжки з білим піском,
          тому моє чорне взуття було просто жахливим після.)
        </li>
        <li>
          Прогноз погоди (Повинна була б зазначити це першим, але взуття болюча
          тема. Перевіряйте погоду зарання. В Парижі вона може бути примхливої.)
        </li>
        <li>
          Сонцезахисні окуляри (Знову ж таки за сонячної та теплої погоди – це
          невід’ємний аксесуар, який не тільки захистить ваші очі від шкідливих
          сонячних променів Ультрафіолетових променів!, але й дозволить створити
          стильний образ, що можете мені повірити дуже важливо в Парижі.)
        </li>
        <li>
          Змінний одяг ( Ні, це не у випадку, якщо ви упадете і забруднитеся! Це
          для того, щоб бути не лише на спорті для екскурсії, а й вийти у вечері
          повечеряти у якомусь невеличкому ресторанчику! Навіть якщо ви
          впевнені, що нікуди не хочете… Просто зробіть так як я кажу! Коли
          поринаєш у атмосферу цього місто просто не можливо собі відмовити собі
          у цьому! Але якщо ви все ж хочете перевірити – H&M – достатньо
          дешевий, порівняно з іншими магазинами.)
        </li>
        <li>
          Влаштуйте пікнік. ( Це і зекономить гроші і принесе задоволення,
          особливо на березі Сени десь біля одного з мостів з живою музикою)
        </li>
        <li>
          Скуштуйте вуличну їжу. (Особисто для мене, вулична їжа – це щось на
          кшталт шаверми, але у Парижі навіть це вишукане.)
        </li>
        <li>
          Не приїздіть в понеділок. (Для прихильників музеїв – ні, тільки якщо
          понеділок – це перший день, але якщо єдиний, коли нічого не працює –
          це не найкращий варіант!)
        </li>
        <li>
          Бронюйте столик біля визначних місць зарання (Найчастіше ввечері буде
          тяжко знайти столик загалом. Через велику кількість туристів та навіть
          самі парижани полюбляють вечеряти не вдома! У моєму випадку
          ресторанчик біля Ейфелевої вежі, який після восьмої впускав тільки по
          попередньому резервуванню)
        </li>
        <li>
          Якщо вам щось потрібно купити, шукайте біля вокзалів (Навіть в неділю
          можна знайти багато відкритих магазинів, які працюють навіть о
          одинадцятій годині)
        </li>
        <li>
          Користуйся метро ( Дешевий, швидкий та зручний транспортний засіб,
          яким можна дістатися майже у будь-яку точку міста)
        </li>
        <li>
          Сена – це найкращий орієнтир по центру міста ( Якщо ти думаєш, що ти
          заблукав у центрі міста – просто знайди річку і вона підкаже тобі, що
          ти десь в Парижі!)
        </li>
      </ol>
    </div>
  </body>
</html>
